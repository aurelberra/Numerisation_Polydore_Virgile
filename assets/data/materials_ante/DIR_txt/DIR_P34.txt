Iohan.14.b
ibid.d
15.d
16.b
Matth.2.a
Iohan.7.b
Iohan.10.d
DE INVENT. RERVM
nes, sed iam ad interpretamentum ipsorum verborum veniamus, Ita-
que IESVS Hebraeum nomen (vt Hieronymus indicat) apud nos Sal-
uatorem sonat. CHRISTVS ex mystico chrismate vnctus dicitur, quem
Iudaei Messiam appellant. Idem dictus est Nazaraeus, id est sanctus,
siue consecratus, vel à Nazareth ciuitate Galilaeae, in qua est genitus &
nutritus. Item Emanuel quod Hebraeum est verbum, & sonat nobiscum
deus. Rabbi, idem ac dominus, siue magister, vel praeceptor. Nam apud
Hebraeos, à multitudine scientiarum, dicta est vox. Paracletus Graeca
dictio, & significat aduocatum, doctorem, hortatorem, consolatorem.
Sic Saluator pollicitus est mittere paracletum, hoc est spiritum verita-
tis, qui discipulos doceret. Et illud notissimum est, paracletum per e scri
bendum in penultima, eamque producendam. Pascha Hebraeum voca-
bulum, non Graecum (prout Hieronymus affirmat,) & transitum desi-
gnat, quod Iudaei tunc ex AEgypto in patriam remigrassent. Epipha
nia Graecum verbum, apud nos, teste eodem Hieronymo, apparitionem
vel ostensionem significat. Hoc ideo quia eo die Saluator stella prodi-
tus est, & tricesimo deinde anno adhuc mundo ignotus cum venisset
ad Iohannem, vt baptizaretur, cognitus est, intonante de coelo patre,
Hic est filius meus, &c. Item Pentecoste Graece, quinquagenaria Lati
ne dici potest, quòd vsque ad hanc solennitatem, à resurrectione domi-
ni, intersint quinquaginta dies, vt mox fusius explicabitur. Scenope-
gia vox composita dicta est à fingendis tabernaculis, quia in deserto
sui maiores illis vsi essent, & erat festus dies. Nostri perperam addunt
aspirationem. Item Encaenia festa initialia, hoc est dedicationis templi.
Kyrie eleison verbum compositum, ex kyrie, quod significat domine,
hoc est vocatiuum huius nominis kyrios, qui est dominus, & eleison,
quod est miserere, id est imperatiuum huius verbi ἐλεῶ, quod est
misereor. Alleluia duo itidem verba, & Hebraica, atque idem pollent
ac laudate deum. Ia enim teste Hieronymo, ex decem nominibus, quibus
apud Hebraeos, Deus vocitatur, vnum est. Antiphone Graecis vox re-
ciproca, quod vicissim canatur. Homilia Graece, Latine dicitur sermo.
Canon Graeca dictio, regulam significat. Osanna Hebraeo sermone perin
de valet, atque apud nos, Odomine saluum fac. Sabbaoth Hebrai-
ca quoque vox, & sonat idem, atque latinis: Dominus omnipotens, si-
ue Dominus virtutum, aut exercituum. Eucharistia Graecis bonam gra-
tiam significat, sicuti Euangelium, bonum nuntium. Paradisus Graia voce, po-
marium, hoc est hortus consitus pomis. Parabola Graece, dicitur latine si-
militudo. Symbolum, collationem significat, quia Apostoli in vnum contule
runt, quod vnusquisque de deo sensit. Petrus graecis significat saxum, velut
Cephas Syro sermone, quod super illud hoc est super fidem tanquam soli-
dum fundamentum ab eo totius ecclesiae persona testificatam dei ecclesia
sit aedificata. Phylacterium Graeca dictio, Latine conseruatorium dicitur,