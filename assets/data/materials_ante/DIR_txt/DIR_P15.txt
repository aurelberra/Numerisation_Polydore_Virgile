LIBER QVINTVS
88
temporibus qui se aliqua necessitudine attigissent, vxores non duce-
bant, quemadmodum nec nunc quidem sorores. Sed non ita pridem fa
ctum, vt neptes vxores ducere permitterent. Vir quidam sanè pau-
per, caeterum bonus & cum primis popularibus acceptus, cum ne-
ptem, cui dos ampla esset relicta, in matrimonium accepisset, locu-
plex ex eo & copiosus factus est, eius rei accusatus, iudicio multitudi-
nis absolutus est. Plebiscitum deinde factum, vt in ducendis vxoribus
ad neptes vsque ascendere liceret, superiore necessitudine prohibita.
Haec ille. Atqui nostris quorum iustitia iuxta praeceptum CHRISTI,
plus quàm pharisaeorum nedum gentilium, abundare semper debuit,
modus contrahendi matrimonij, multo conducibilior honestiorque
est datus quo per mulieres & honore & potestate augerentur, si mul-
tos habere viderentur affines, quove ne barbarico more singuli plu-
res ductarent vxores: aut nulla habita propinquitatis ratione, cum
quibusvis mulieribus sese matrimonio iungerent, néve libidine for-
te flagrantes puellas spe connubij, ad stuprum illectas violarent: ac
mox voti compotes cum remotis arbitris fidem dedissent, eas voti im-
potes reddere volentes pacto stare (quod saepe fit) negarent. Itaque
primo Apostolus vxorum multitudine interdixit ad Corinthios scri-
bens: Attamen propter fornicationem (subaudias vitandam) vnus-
quisque suam habeat vxorem, & vnaquaeque virum suum habeat.
Secundo deinde loco Fabianus (teste Gratiano) praeter illos duos gra-
dus, primum scilicet & secundum per Mosen prohibitos, primiter
tertio & quarto nostris interdixit, quo deinceps nemini fas esset, mu-
lierem affinitate coniunctam citra quintam sobolem vinculo sibi con
iugali adsociare: propterea quòd est nescio quid naturalis verecundiae
nobis innatum, quo facile abhorreamus, ab eiusmodi propinquorum
commistione. At Iulius deinde vt populo Christiano arctiores paula-
tim morum limites poneret, prohibuit, ne vsque ad septimum gradum
matrimonia contraherent. Quod & diuus Gregorius comprobauit,
qui &si Anglis, vtpote id temporis fidei candidatis, non negauit citra
quintum vel sextum gradum, connubia, prout in canonicis decretis
late patet. Ad postremum verò cum istiusmodi patrum seueritas effi
ceret, vt in sua iam quisque ciuitate minus connubium sibi inueniret,
cogereturque per hoc aut à finitimis petere, aut illis dare, vnde haere-
ditas saepenumero distrahebatur, placuit Innocentio tertio Christiani
populi commodo tempestiuiter prouidere. Is enim Fabiani decretum
iampridem antiquatum reuocans statuit: vt cunctis dein perpetuo li-
ceret, eas habere vxores, quae neque cognationis, neque affinitatis pri-
mo, altero, tertio & quarto gradibus essent coniunctae viris, id quod ho
die rite seruatur. Extat placitum hoc in libro decretalium epistolarum
quarto, eo capite, cuius principium est: Non debet. Est etiam modus
m. iij.
Matth. 5.c
I. Cor. 7.2