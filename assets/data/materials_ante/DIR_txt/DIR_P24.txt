Matth. 2.c
Zach.13.a
DE INVENT.RERVM.
oraculo se superiores fore sperauerant. & talia id genus milia sunt. Sed
& à nostris recentioribus vnum petamus exemplum. Syluester enim se-
cundus malis artibus pontificatum adeptus, vt cupidus regnandi (te-
ste Platina) malum daemonem de longitudine vitae consuluit. Ille respon.
dit, vt si caueret Hierusalem, diu viueret. Imprudens Syluester statuit
Hierosolymam vrbem Iudaeae non adire, sed cum in aede sanctae crucis
dicta in Hierusalem, quarto demum post anno sacrificasset, oraculi sta
tim memor, fato moriturum se cognouit. Fassus igitur delictum publice
iussit moriens, vt suum cadauer equis daretur trahendum: & quo loci
illi demum conquieuissent eodem tumulari. Diuina igitur prouiden-
tia ad templum Lateranense peruenere, vbi & sepultus est. Sic deus
ostendit apud se locum veniae vnicuique, quamuis scelerato relictum
esse, si in vita aliquando poenituerit. Atque talis erat inter gentes reli-
gio, quae non parcebat pias scelerare manus. Haec ex Herodoto, Diodo-
ro, Clemente, Eusebio, Lactantio, Cypriano, atque alijs sacris scripto-
ribus. Sed meliora canamus. Quis hos deos tam maleficos domestica-
tim suos cultores iugulantes de medio mortalium omnium sustulit, nisi
saluator noster? Conciderunt post eius aduentum vetustatis tenebrae, &
quae figuris tegebantur, diuina retexit sententia. Nam dum in Aegypto cum
Ioseph & matre fuit, eo temporis spatio simulachra deorum quos id tem-
poris gens illa stulta & omnium errorum mater coluit, sua sponte ceci-
disse dicuntur. Post haec imperante Hadriano, tum demum vbique gen-
tium perniciosae nefariaeque sublatae sunt immolationes. Tum Delphi-
ci Apollinis, tum Ammonis aliorumque vanorum deorum oracula si-
lere coeperunt, tum mala quibus humanum genus premebatur, peni-
tus extincta, tum denique potentia daemonum infracta iacuit. Quod Por
phyrius (vti Eusebius docet) Christiani nominis hostis in libro, quem
aduersus religionem nostram conscripsit, hoc modo testatur, Nunc ve-
ro mirantur, inquit, si tam multos annos peste ciuitas vexetur, cum &
Aesculapius & alij dij longe absint ab ea. Postea enim quàm IESVS
colitur, nihil vtilitatis à dijs consequi possumus. Haec verba illius sunt.
CHRISTVS ergo IESVS dijs illis potentior est. Ita demum secutum
est, quod dominus apud Zachariam prophetam perdiu antea annuntiarat
esse futurum, dicens: Disperdam nomina idolorum de terra, & non me-
morabuntur vltra. Ecce fidei nostrae magnum testimonium, ecce certum
veritatis elogium, ecce vniuerso humano generi redditam libertatem,
ac mundo fulgentissimum lumen. Quae vtinam gentes quae in tenebras
paulatim relapsae sunt agnoscerent, ne perpetuo aberrarent. Non de-
ficiunt enim oracula nostra, est deus nobiscum dum bene agimus sem-
per. Daemoniaci si qui sint, à nostris sacerdotibus nomine IESV libe-
rantur. Daemones procul effugantur, solo etiam sacrae aquae aspersu.
Quo factum est, vt Alexander eius nominis primus Romanus ponti-