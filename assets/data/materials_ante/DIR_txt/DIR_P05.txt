LIBER QVINTVS.
83
Nos autem dei benignitate, ac prouidentia liberi ferè omnes ac fratres
in CHRISTO vniusque ciuitatis dei ciues sumus, ac propterea quos
habemus domi ministros, serui appellandi non sunt, nedum habendi, quod
permulti impudenter faciunt. Atque hoc libertatis munus, vni Christianae
religioni duntaxat debemus. Post hunc, alius paris propè lasciviae
ludus ad nos transit. Nam vt illi in Quinquatrijs minoribus & Mega-
lensibus, personati per vrbem, ludendo incedebant, ita nostri morem in-
duendi personas no vno vel altero die, nec sacrorum causa, sed turpi in-
saniendi studio, duos continuos menses ante quadragesimae initium, in-
decoriter seruant, sub quibus inueterata iam lasciuiendi licentia, mi-
lia flagitiorum cotidie perpetrant. Atqui & illud impune faciunt, per-
inde quasi eo modo cuique liceat esse scelerato, nihilve maleficij creda-
tur committi, si vera hominis facies non videatur, perinde ac non patea-
mus etiam deo, quem nemo ambigit, fandi atque nefandi iustum esse
iudice, qui & improbos poena, & probos praemio semper afficiat. Vna
omnium prouinciarum Anglia eiusmodi personatas belluas hactenus
non vidit, nec quidem vult videre, quando apud Anglos, in re hac prae
alis certe sapientiores, deliramentum istud lege vetitum est. Et quia sub
idem tempus, illud ieiunium quadraginta sex dierum nobis anniuer
sarium indicitur, ideo quotannis cuncti vbique gentium in nostro Chri
stiano orbe studiosius solito ganeatis vescuntur cibis, & non parum multi
quibus praecipua ventris cura est, ad vomitum saturantur, quasi exple-
turi futuram esuritionem, cum tamen eorum etiam gulosa postmodum
futura sit abstinentia. Quippe quamuis ab esu panis & carnium tem-
perent, bellarijs se farciunt, & azymum panem pro fermentato deuo-
rantes, de ieiunio gloriantur. Sic peccata vndique consarcinant, ne ad-
uentante Paschate, vacui aut frustra ad suos sacerdotes adeant, à qui-
bus per confessionem maleficiorum onere leuandi sunt. Et haec omnia
ex Romanorum bacchanalibus ad nos fluxisse dixerim.
Vnde fluxerit mos vngendi sacerdotes, & Reges, & de vnctione CHRI
STI, & ex qua materia Chrisma primitus fieret apud Hebraeos,
& vnde natum, quòd baptizati confirmantur, id est, ab episcopis
Chrismate illiniuntur, & morbo periculose laborantes vnguntur,
CAPVT III
Cum Moses tabernaculum aedificaret, fuit illi à deo praeceptum
vt sacrum conficeret vnguentum, quo ipsum opus vnà cum
vasis, ac simul sacerdotes, & reges perungi possent, qui voca-
rentur ad sacerdotium vel regnum. Quo facto, vsus inde obtinuit, vt
quemadmodum olim Romanis imperatoribus indumentum purpu-
rae insigne fuit regiae dignitatis assumptae, sit Hebraeis vnctio sacri vn-
guenti nomen ac potestatem regiam conferret. Autor Lactant. Vnde
Exod.30.c
37.d