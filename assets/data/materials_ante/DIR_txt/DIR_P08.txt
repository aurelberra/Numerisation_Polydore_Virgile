Leuit. 21.c
Matt. 19.a
1. Timo-
theo. 3.a
DE INVENT. RERVM
De initio connubij Sacerdotum, apud Hebraeos, & qua ratione nostri
illud diu contraxissent, ac postremo orientalibus quomodo permis-
sum, occidentalibus vero sacerdotibus quando ademptum fuerit.
Caput IIII.
Poscit locus, vt antequam ad alia transeamus, aliquid obiter
de initio connubij sacerdotalis speciatim dicamus. Itaque
Hebraeis studium in primis fuit, propagare successionem ge-
neris, quo fortassis orbis qui post diluuium, habitatoribus vacuus erat
oppleretur hominibus. Mansit & ea cura posteris, quamobrem (vt ait
Augustinus de bono coniugij) fas eis erat, plures habere vxores. Argu
it idem, quòd eorum legum lator Moses omnibus aeque coniugium
concessit, ipsis etiam sacerdotibus, ne naturali mulierum coniunctione
priuati ad ilicita temere prolaberentur. Propterea si qua mulier non
genuisset, probro habebatur. Quod Anna Helcanae vxor dolens (sicut
in liminari pagina primi Regnorum libri legitur) vouit domino Samue-
lem filium, priusquam conciperet. Sed ad Mosen redeo, Is autore Iose
pho, constituit, vt sacerdotes vxores ducerent, etiam viduas, quae ne-
que captiuae, neque ancillae néuue quibusuis de causis repudiatae à
prioribus viris essent. Summo verò pontifici voluit virginem nuptui
dari. Et haec apud Hebraeos matrimonij etiam sacerdotalis ratio fuit,
quam ab omnibus custodiri oportere saluator noster docet dicens: Scri-
ptum est, propter hoc, relinquet homo patrem & matrem, & adhaerebit
vxori suae, & erunt duo in carnem vnam. Quod ergo deus coniunxit,
homo non separet. Nostris autem sacerdotibus Apostolus in primis
Paulus (quia deus vti Cyprianus ait continentiam suadet, non iubet)
modum contrahendi connubij praescripsit, ita ad Timotheum scribens:
Oportet igitur episcopum irreprehensibilem esse, vnius vxoris maritum.
Et paulo inferius: Diaconi sint vnius vxoris mariti. Sic complexus est om
nes sacris initiatos ordinibus. Quod episcopis est concessum, illud ipsum
& presbiteris datum, quandoquidem ex testimonio Hieronymi alibi
diximus, olim episcopis vocitari presbiteros. De subdiaconis siletur,
quorum tunc ordo haud sacer erat. Item Syluester primus, teste Plati-
na, gradus in ordinibus ecclesiasticis constituit, vt vnusquisque vno
tantum ordine contentus esset, & vnius solum vxoris vir. Est operae pre-
tium audire quosdam ex nostris theologis superstitiose verecundos
detorquere hunc locum ad rem familiarem moderandam, affirman-
tes per haec, Apostolum docere episcopum non debere, nisi vnum ha-
bere episcopatum, & presbyterum itidem vnum sacerdotium possidere.
Super qua re Hieronymus ad Oceanum, & ita differt, Quidam coacte
interpretantur vxores pro ecclesijs, viros pro episcopis, debere accipi.
Et hoc in Nicena quoque synodo à patribus esse decretum ne de alia
in aliam ecclesiam episcopus transferatur, ne virginali pauperculae so-