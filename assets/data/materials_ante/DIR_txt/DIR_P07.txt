LIBER QVINTVS.
84.
coelestis spiritus consecretur. Haec Eusebius. Diuus quoque Hieronymus
disserens locum Psalmi: Nolite tangere Christos meos, quem supra ci-
tauimus, de eadem re perbelle docet, inquiens: Erubescant ergo Iu-
daei, qui dicunt: Quoniam si non aliquis vngatur regali vnguento,
non potest CHRISTVS vocari. Hoc enim dicunt, quoniam dominus
noster non est CHRISTVS, quia non est vnctus vnguento regali. Ec-
ce ante legem patriarchae non vncti regali vnguento Christi dicun-
tur. Christi autem sunt, qui spiritu sancto vnguntur. Ergo & domi-
nus noster iuste vocatur CHRISTVS. & reliqua. Origenes itidem
late refert de hac CHRISTI vnctione in Homil. XII. super Leuiti-
cum. Iam liquido constat, quod exponere polliciti sumus. Chrisma ve
rò Graeca vox est, & idem latine sonat, atque vnctio. Fiebat autem ex
myrtha electa, ireo, cinnamomo, & calamis, qui teste Plin. in Arabia,
India, & Syria, odorati nascuntur, quae simul contusa oliuarum oleo
miscebantur, sic vnguentum suauissimum conficiebatur, quo Moses
ipsos sacerdotes & tabernaculum illiniens purificauit. Autor Iosephus
lib. III. Antiqu. At nostri ex oleo & opobalsamo, quod est (vt idem Pli
nius lib. XII. tradit) balsami arbusculae succus, chrisma faciunt, quod
Fabia. Pont. decretum tulit, vt quotannis renouaretur, in coena domi
ni, vetus combureretur. Quidam qui de his rebus minus scite scribunt,
hunc errorem non animaduertunt, arbitrantes balsamum succum es-
se, non arborem, quod omnibus odoribus praefertur, vni terrarum Iu-
daeae concessum. Lignum verò balsami xylobalsamum nuncupatur.
Quòd autem episcopi baptizatos postmodum chrismate inungunt,
id Clementis primi institutum est, qui iusserat infantes à baptismi sta-
tim lauachro confirmatum iri, ratus non esse perfectum Christianum
qui illud sacramentum per incuriam, non inuitus praetermisisset. Et
hoc ea ratione, autore Rabano, fit, vt in eos per impositionem manus
pontificis, spiritus sanctus infundatur vberius, quod ab Apostolis fie-
ri coeptum, non vno in loco in actis testatur Luc. Sic quoque ab ijs-
dem vsus vngendi periculose laborantes manauit, dicente euangeli-
sta Marco, cum de discipulis loquitur: Egressi praedicabant, vt poeni-
tentiam agerent, & daemonia multa eijciebant, & vngebant oleo mul
tos aegros, & sanabant. Hinc igitur apparet natum, quòd hodie oleo
non admisto opobalsamo animae ex morbo agentes vnguntur. Cuius
rei meminit & Iacobus Apostolus, in epistola sua, Vnde quidam ma-
lunt illum morem vngendi aegrotos manasse. Ea ratione postmodum
Felix quartus mandauit, vt morientes vngerentur.
prs.104.b
Chrisma.
Exo.40.b
Mar.6.c
Iaco.5.c