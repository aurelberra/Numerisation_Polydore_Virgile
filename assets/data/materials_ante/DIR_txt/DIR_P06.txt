I.Regum
10.2
I.Petri.2.
ps.44.a
ps.109.
Gen.14.d
fa
DE INVENT. RERVM
teste Rabano, Aaron, & filij eius primitus à Mose, postea Saul pri-
mus Hebraorum rex à Samuele prophera vncti sunt, dicente Iosepho
lib. Antiq.sexto: Dumque Saul puerum pramisisset, sumens prophe
ta(de Samuele loquitur) vas olei, super iuuenis caput effudit eumque
complexus ait:Esto tu rex constitutus à deo &c. Ita mos inoleuit, vt
hoc deinde modo tam reges quàm sacerdotes consecrarentur, quibus
propterea summa ab omnibus habebatur reuerentia, ceu proximiori-
bus deo, dicente domino Psal. CIIII, Nolite tangere Christos meos,
& in prophetis meis nolite malignari. Vocat Christos perunctos, hoc
est reges, & sacerdotes. Petrus itidem hac de causa ad sacerdotes in-
quit: Vos autem genus electum, regale sacerdotium, gens sancta, po-
pulus qui in lucrum accessit. Docet & Cyprianus huius rei mysterium,
inquiens: Hoc oleo antiquitus sacerdotes sacrabantur, & reges, & ipsi
altarium lapides delibuti. Spiritualem intelligi volebant sacris myste-
rijs inesse pinguedinem. Et sicut oleum fluentibus & humidis quibus-
libet superfertur, ita excellentia sacerdotalis & regiae dignitatis secun-
dum formam Dei & CHRISTI, sub se omnia continens regimen &
munimen tam actiuae quàm contemplatiuae vitae obtinet. & reliqua.
Manauit & ad posteros huiusmodi regum atque sacerdotum conse-
crationis ratio, qui nunc apud nos, similiter sacro perunguntur Chrisma-
te, & si longe alijs ceremonijs, prout ab ecclesia iam statutum est. Sic
Christiani omnes cum baptizantur, sic aedes cum sacrantur, vnà cum
calicibus, Chrismate liniuntur. Quod primitus diuus Syluester papa,
teste Innocentio eius nominis tertio, in epistolis decretalibus fieri prae-
scripsit. Sed iam ad CHRISTI vnctionem veniamus. Solet à studio-
sis quaeri, quonam pacto IESVS fuerit vnctus, & à quo. Quam sane
rem cum Euseb. in historia non minus verè quàm docte explicat, id-
circo placuit eius verba ponere, vt rei plus fidei esset, quae haec sunt:
Qualiter CHRISTVS effectus sit, Dauid testatur dicens: Dilexisti iu
stitiam, & odisti iniquitatem, propterea vnxit te deus deus tuus oleo
laetitiae, praeparticipibus tuis. Sic indicat, quòd vnctus sit deus à deo
non oleo communi, sed oleo laetitiae, nec sicut participes sui, id est illi, qui
in imagine praecesserant, sed prae participibus suis. Per oleum verò laetitia
in sacris literis, mystico sensu spiritus sanctus designatur. Sed de pon-
tificatu eius, idem Dauid alio in loco tale aliquid arcanis designat elo-
quijs, tanquam ex persona patris de filio pronuntiantis. De ventre, in-
quit, ante luciferum, genui te. Iurauit dominus, & non poenitebit eum,
tu es sacerdos in aeternum, secundum ordinem Melchisedec. Hic au-
tem Melchisedec sacerdos fuisse dei summi refertur, sed quia non oleo
communi perunctus, neque ex successione generis susceperit sacerdo-
tium, sicut apud Hebraeos mos erat, ideo secundum ordinem eius, sa-
cerdos futurus dicitur CHRISTVS, qui non olei liquore, sed virtute