LIBER QVINTVS.
91
paschae coniungebatur. Et Pascha ille solus dies appellabatur, in quo
agnus occidebatur. Reliqui verò azymorum dies vocabantur: & id fe-
stum septem diebus celebrabatur. Secunda die primitias frugum offe
rebant, & ex eo dicebatur celebritas nouorum, quae solennitatum or-
dine sexta habebatur. Post septem autem septimanas Paschae, Pente-
costes, & id tempus Asarthan, id est, quinquagesimam vocabant: tum
panes frumentatos offerebant. Deinde sequebatur solennitas septi-
morum. Sicut enim inter dies septimus quisque celebrabatur sabba-
thum, ita inter menses septimus quisque mensis sabbathum erat, & vo
cabatur ea solenitas Sabbatha sabbathorum. Post haec in septimo men-
se alij agebantur festi dies. Porrò decimaquinta die, tempore ad hye-
mem vergente, tabernacula figebant: quae solennitas Graece Sceno-
negia dicebatur: quia in vmbraculis ederent septem diebus, ob id,
quòd maiores sui ex Aegypto remigrantes domum, tabernaculis vsi
essent. Decima verò die solenne erat repropitiationis. In hac sola die
pontifex induebatur omnibus pontificalibus indumentis, & tunc in-
grediebatur sancta sanctorum. Autor Origenes super Leuiticum. Die
quintadecima Decembris Encaenia, id est, festa initialia, hoc est, de-
dicationis templi: quia tum templum Hierosolymis ab Antiocho pol-
lutum, postremo à Iuda Machabaeo expiatum, rursumque dedica-
tum est. Nam antea Salomon circiter decimum diem septimi men-
sis, id est, Septembris, id fecerat, simul atque illud aedificasset: &
dein à ludaeis illis, qui illud ipsum instaurarant, circiter diem duode-
cimum mensis primi, est rursus dedicatum: quos seruitute Babylo-
nia liberatos per Esdram suis sedibus restitutos constat. Sic semper il-
le dies postremae expiationis dedicationisque solennis extiterat, apud
posteros. Atque hic tum Iudaeorum fuit sacrorum ritus, qui anima-
lia tantum aliâs omnino propter conuiuia nata absumebat. Ignis au-
tem (vt in Leuitico extat) semper in altari ardebat, quem sacerdos
nutriebat, sine quo nullum fas erat sacrificium facere. Sic in igne prae-
ter alia elementa, sacra omnia consistebant, quòd is credo, proximus
coelo sit, quòd in specie ignis deus Mosi primum locutus, quòd de coe
lo holocausta accepta rapuisset. Apud nos itidem nullo magis hono-
re quàm cereis decorantur extrinsecus coelicolae. Eadem in primis ra-
tione (ira opinor) à Vestalibus perpetuus seruabatur, ac ante Roma-
nos imperatores deferebatur: quoniam denique deus noster ignis com-
burens est, ac propterea merito sacer habetur. Item ex Mosis praece-
pto in omni sacrificio adijciebatur sal: quia is sit praecipuus corruptio-
nis espulsor.
Leuit.6.b
Heb.12.g
Leuit.2.d