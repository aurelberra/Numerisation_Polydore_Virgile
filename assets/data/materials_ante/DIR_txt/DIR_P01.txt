81
POLYDORI VERGILII VRBINATIS, DE INVEN-
TORIBVS RERVM LIBER QVINTVS.
Unde nostris consuetudo sit festis diebus exornare templa aulaeis va
riisque arborum frondibus, floribusve, ac in illis offerre cereas ima-
gines, & cereos, item accendere lychnos pensiles, quos lampades
vocant, tabellasque ponere, quibus miracula à diuis facta reprae-
sentantur, item exhibere festis diebus conuiuia populis, cum quis
praesertim sacerdos primam celebrat missam.
Caput I.
Superiore volumine quo denique pacto Christiana reli-
gio propagata fuerit inter mortales, & de initio sacerdo
tij apud Hebraeos & Romanos, ac nouissime apud nos,
& illud in quot officiorum gradus abiuerit, abunde edo
cuimus. Nunc autem peregrinos ritus ab ethnicis acce-
ntos atque reliqua persequemur, quae nostri iam suscepti sunt mune-
ris. Cum igitur multa ab Hebraeis & non pauca ab Romanis caeterisque
ethnicis ad nos instituta manauerint, poscit locus, vt obiter ea perin-
de memoremus, quae ab his acceperimus, atque minime conuenit si-
lentio praeterire, quae ab illis simus mutuati, cum praesertim illa ipsa
meliora fecerimus, meliorive vsui adhibuerimus. Sunt itaque multi ri
tus propè germani, ex quibus, & hic est. Porrò apud nos, festis diebus
templa & domus nuptiales aulaeis exornantur, lauro, hedera aliisque
festis frondibus vestiuntur fores, ac vestibula coronantur, spargunturque
floribus. Quae hercle omnia ipsi gentiles antea seruabant, dicete Ver-
gilio: Nos delubra deûm miseri quibus vltimus esset Ille dies, festa ve-
lamus fronde per vrbem. Et alibi: Et varijs florentia limina sertis. Item
Iuuenalis testatur: Postibus & densos per limina necte corymbos. Lau
ros quoque adhiberi solitas causa gaudiorum, & festiuitatis, indicat cum
ait, Pone domi lauros, dux in capitolia magnum Certatumque bouem.
Tradit idem Tertullianus. Quid quod Martinus primus Romanus
pontifex haec eadem quae in canonicis decretis Cau. XXVI. q. VII. scri-
pta leges, & testatur, & vetat, inquiens, Non licet iniquas obseruatio-
nes agere calendarum, & otijs vacare, neque lauro aut viriditate arborum
cingere domos. Omnis enim haec obseruatio Paganorum est. Con-
similiter ritus offerendi cereas imagines, ab ipsis gentilibus est profe-
ctus. Cum enim Pelasgi, teste Dionysio Halic. quem etiam alibi super
hac recitauimus, sedibus pulsi. Dodonam peruenissent, ibi accepto respon-
so, quo admoniti sunt, vt Siculorum continentem terram quaererent:
In Latium demum post multos errores, venientes in lacu Cantuliensi
enatam deprehenderunt insulam. Hoc igitur quasi omine suscepto, has
sibi praedictas esse sedes didicerunt, pulsisque inde Siciliensibus inco-
lis, regionem ipsi tenuerunt, decima praedae secundum responsum, Apol-