LIBER QVINTVS.
90
gitur in Genesi) Noe primus omnium erexit, & super illud domino ho
locaustum obtulit. Quod institutum etiam ecclesia seruat. Bonifacius
vero tertius autor fuit, vt altaria candidis cooperirentur, ac lineis pan
nis. Crux olim noxiorum supplicium erat, & id quidem infame, quod
ideo saluator noster subire voluit, vt qui humilis aduenerat, & humi-
libus & infirmis opem ferret, & in omnibus spem salutis ostenderet.
Proinde (teste Lactantio) eo genere mortis afficiendus fuit, quo humi-
les & infimi solent, ne quis esset omnino qui eum non posset imitari.
Huic rei postea honor accessit. Eusebius libro ecclesiasticae historiae no
no autor est Constantinum imperatorem eo die, quo cum Maxentio
ad pontem Miluium conflixit, sereno puroque coelo crucem vidisse, eamque
adorasse, ac auditam superne vocem, Constantine in hoc signo vinces.
Non defuit oraculo euentus. Vicit cum hostem insigniter, tum caeteris
quae deinceps bella gessit, par felicitas adfuit. Helena post haec eius ma
ter religione insigni ac pietate mulier per quietem monita Hierosoly-
mam petijt quaesitum dominicam crucem vnde humana salus pepen
disset. Ita forte accidit, vt Veneris simulachrum eo esset loci ab impijs
orthodoxae fidei persecutoribus collocatum, quo omne dominicae pas-
sionis monimentum aboleretur, Christianique Venerem loco saluato-
ris adorarent. Caeterum loco ruderibus purgato, crux reperta est, &
cum illa duae aliae vnde duo pependerant latrones. Sed titulus ille, IE-
SVS Nazarenus rex Iudaeorum, & si vetustate propémodum abolitus,
indicio fuit vt crux vera agnosceretur, quae admota mulieri defunctae
vitam illico restituit. His Constantinus princeps motus edicto vetuit
quenquam deinceps eo supplicio necari. Sic res quae antea mortalibus
probro fuerat, venerationi esse coepit. Idem postea voluit Theodosius
seruari, qui (vt in codice iuris ciuilis extat) lege prohibuit, Signum sal-
uatoris in solo vel in silice aut in marmore humi positis insculpi, ne sci
licet hominum pedibus calcaretur. Vide quàm importunum sit vide-
re passim hodie in templis signum illud, id est nomen ipsius saluato-
ris in aes vel lapidibus, quibus mortuorum sepulchra teguntur incisum:
item cruces ac diuorum imagines impressas, quae assiduis calcantium
vestigijs obtrita late resplendent, quo scilicet sic nostram circa religio-
nem testatiorem faciant negligentiam.
De primo ac vetustissimo apud Hebraos sacrificandi titu. Et quae in
primis festa seruarent, ac quòd nullum sine igne & sale sacrifi-
cium fiebat.
Caput VII.
Adam primus parens ex Eua duos suscepit filios, Cain & Abel.
Pietatis hic cultor, contemptor ille: hic pastor, ille agricola fuit:
hic mero lacte primitus litauit, ille frugum primitias deo ob-
tulit. Secundum hac, sacerdotio instituto, Aaron cum filijs ac deinde
Gen.8.d
Gen. 4.a