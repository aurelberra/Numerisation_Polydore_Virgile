Oscilla
DE INVENT. RERVM
lini consecrata, erectisque Diti sacello, & Saturno ara, illum humanis
capitibus, hunc virorum victimis placare se existimabant, propter au-
culum in quo erat, Et capita inferno, & patri transmittite lumen Sa-
turni festum (vt quidam volunt) Saturnalia nominantes. Posthaec, fe-
runt, Herculem cum Geryonis pecore, per Italiam redeuntem, suasis-
se illorum posteris, vt faustis sacrificijs, infausta mutarent, offerentes
Diti non hominum capita, sed oscilla ad humanam effigiem formata
quasi parua ora, vt pars pro toto foret, & Saturni aras no mactatis vi-
ris, sed accensis cereis excolentes, quia φῶτα non solum virum, sed etiam
lumen significat. Inde ergo inualuit consuetudo, vt Saturnalibus, &
cerei missitarentur, & sigilla, id est, oscilla, arte fictili fingerentur, ac ve-
nalia exponerentur, quae homines pro se, ac suis piaculis Diti & Satur-
no sacrificarent. Haec quodam modo nostra vaticinabantur sacra. Nam
sic & nos eadem ex cera sigillaria, hoc est, imagunculas templis offeri-
mus, & oscilla. Quoties enim pars aliqua corporis laesa fuerit, vtputa
manus, pes, mamilla, statim vouemus deo, & eius sanctis, quibus mox
recuperata sanitate, illam manum, illum pedem, illam mamillam ex
cera formatam offerimus. Quae consuetudo sic tenuit hactenus, vt
istiusmodi sigillaria ab hominibus, ad reliqua animalia transierint.
Porrò sic pro boue, sic pro equo, sic pro oue, oscilla templis ponimus.
In qua re quispiam verecunde scrupulosus fortassis dicet se planè ne-
scire, an nos Priscorum religionem potius vel superstitionem aemule-
mur. Hinc etiam consentaneum est fluxisse, quod nos quoque cereos
offerimus, illisque accensis Coelicolas colimus, sicuti ad Saturni aras
est factitatum. Quod praesertim in festo purificationis virginis obser-
uatur, vt quasi ipsi cerei sint, apud nos loco agni anniculi, columba-
rum, & turturum. Quae munera Moses constituit, à puerperis lustri-
co die ad templum deferri. At vsus pensilium lychnorum, siue (vt
Seruio placet) lychnorum, hoc est lampadum, quas vocant, à lucernis ve-
nisse videtur, quas Moses in tabernaculo accensas seruari instituerat.
Quod verò tabellas in templis affigimus, quibus miracula inscri-
pta sunt, vt ea ad posteros testatiora sint, hoc ex Graecis est, apud
quos teste Strabone libro Geog. VIII mos fuit, in templo eius dei qui
auxiliatus esset, & praesertim AEsculapij, quod in ciuitate Epidauro,
insigne extabat, tabellas appendere, in quibus morbi sanati erant inscri
pti. Sic à Romanis mutuo sumptum est, vt & sacerdotes, & laici,
diebus festis conuiuia non ternis aut senis ferculis, sed vicenis (si fieri
possit) suis praebeant amicis. Quin etiam iam ita vsu venit, vt non censea-
tur esse celebritas, nisi sit opiparo comitata conuiuio. Est & illud ab
eisdem Ethnicis, quòd sacerdotes nostri cum primam celebrant missam,
sacerdotes & amicos conuiuio accipiunt, eundemque diem non minus
religiose quàm natalem colunt, ceu bene auspicantes sacerdotalem in-