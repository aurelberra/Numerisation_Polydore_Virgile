LIBER QVINTVS.
82
troitum. Et id quidem non immerito, quoniam ex illo vita tantum, ex
hoc verò, vita sancta producitur. Ita apud Gentiles, idem dies quo quis
sacris initiabatur, natalis sacrorum appellabatur, religiosoque ientacu
lo celebrabatur. Vtrumque Apuleius lib. Asini XI testificatur inquiens:
Ex hinc hinc festissimum celebraui natalem sacrorum, & suaues epulae, &
faceta conuiuia, dies etiam tertius pari ceremoniarum ritu celebratus,
& ientaculum religiosum.
Unde apud nostros, moris sit, spargere pecuniam in populum, dare epu
lum, dare calendis lanuarijs strenam, ducere per vicos choreas,
cantorumque choros, aedere spectacula, exire calend. Maij in agros,
inde reportare ramos arborum virides, & eos ante fores ponere,
currere cal. Martijs per agros, cum faculis accensis, & per domini-
ca natalitia, seruum quempiam facere dominum, ac ante initium qua
dragesimae induere personas, & sic personatos homines agere scur
ras, & lymphaticis similes passim lasciuire, atque sese fartim ad vo
mitum saturare.
Caput II.
Praeterea, quae proxime retulimus, ex eodem ethnicorum luxu-
riae fonte manauit, vt cum coronantur summus pontifex, Im
perator, & Rex aliive principes aliquo insigni honestantur ho
nore, moris sit, spargere in populum non vestes, non vnguenta, id quod
Romani Imperatores factitasse in superiori capite ostendimus, sed num-
mos argenteos, vel aureos, quo sic futurae liberalitatis signum ab inita sta
tim dignitate, appareat. Solent simul epulum, hoc est, publicum conuiuium
ciuibus & praesertim in nuptijs, exhibere. Quod veteres praecipue Ro
mani siue in triumphis, siue in ludis, siue in funere ad sepulchrum, pro hae
reditatum facultatibus facere consueuerant. Iuue. Vnde epulum possis centum
dare Pythagoreis. & Tranquillus idem passim attestatur. Est haud
dubio procul & ab eisdem vsus dandi strenam, id est, munus, quod in prin-
cipio anni boni ominis gratia datur. Quando idem Tranquil. refert equi-
tes Romanos solitos fuisse quotannis strenam Augusto Caesari in Capi-
tolio etiam absenti cal. Ianuarijs conferre, quod hodie etiamnum apud nos
vbique seruatur, diuerso tamen modo. Itali enim summates viri dant infi-
matibus. In Anglia verò inferiores deferunt strenam superioribus, & Re
gi cuncti proceres, qui tamen dantibus aliquid contra redonant, quo liberali
tas, ceu boni ominis nuntia mutuo communicetur. Imitamur & naui
ter ipsos priscos in psallendo, saltandove. Quippe illi in statiuis ferijs fa-
ctitabant, testificante Vergilio, ac dicente: Pars pedibus plaudunt choreas,
& carmina dicunt. Idem: Immemores nostri festas duxere choreas. Sed
& haec omnia Zacharias Pontifex simul testatur, simul prohibet in-
quiens: Si quis calen. Ianuarij ritu paganorum, colere, vel aliquid plus no
ui facere propter nouum annum, aut menses, cum lampadibus, vel epulas