DE INVENT. RERVM
Quod cunctae fere gentes quondam daemonibus malis humanas im-
molabant hostias. Et quomodo illi ambiguis mortales fallerent re-
sponsis. Et quando primum eorum oracula defecerint, ae de pri-
mo vsu aquae, quam dicimus sanctam, qua ipsi apud nos fugan-
tur daemones.
Caput VIII.
Sed age iam dicamus de dijs gentium, deque eorum sacrificijs ac
mysterijs: qui tamen tantum aberat, vt dij essent, vt etiam Ca-
codaemones agerent, nullave alia hostia quàm humana litari
vellent, quasi cruoris humani repleti tum demum propitij essent, cum ma
xime laesissent. O dementiam hominum, ò infelicem vitam. Ecqui erant
isti dij, qui suos cultores parricidijs inquinabant, omnibus generatim
malo erant? Pater filium vnicum, mater dilectam filiam daemonijs tam-
quam ouem mactabant. Rhodij hominem Saturno immolabant. In Sa
lamine insula, homo Agraualae Cecropis filiae caedebatur. Diomedi in
templo Palladis, quod etiam ipsi Diomedi & Agraualae commune erat,
homo offerebatur, qui ab adulescentibus ter circum aram ductus tan-
dem à sacerdote hasta percussus, & in rogo impositus cremabatur.
Apud Cypros humanam hostiam Ioui Teucrus immolauit, idque genus
sacrificij posteris tradidit, quod postea imperante Hadriano est subla-
tum. Erat lex apud Tauros gentem inhumanam, feramque vti Dianae
hospites immolarentur. Galli Hesum atque Teutatem humano cruore
placabant. Vnde Lucanus: E quibus immitis placatur sanguine diro
Teutates horrensque féris altaribus Hesus. Apud Chios Dionysio Oma
dio dicto homo etiam crudeliter discerptus immolabatur. Apud AEgy-
ptios (vti legitur apud Manethum historicum) in Heliopoli tres in die
homines quos inquirebant, si mundi essent, Iunoni mactabant. Lace
daemonios etiam Apollodorus scribit hominem Marti immolare solitos.
Phoenices bellorum aut pestilentiae calamitatibus laborantes amicissi-
mos Saturno solebant immolare. Histrus qui res Cretensium scripsit,
autor est Curetas antiquitus Saturno puerorum hostijs sacra fecisse. In
Laodicea Syriae vrbe Palladi virgo immolabatur. Et apud Arabas in
singulos annos puer immolatus sub ara sepeliebatur. Item Thraces,
Scythae, Carthaginenses, & omnes ferè Graeci, cum praesertim in bella
essent exituri (vt Philarchus tradit historicus) hominem mactantes sa
crificabant. Item Gallis mos fuit, vt qui erant affecti grauioribus mor
bis, quique in praelijs periculisque versabantur, aut pro victimis homines
immolarent, aut seipsos immolaturos vouerent. Germani itidem Mer
curio certis diebus humanis litare hostijs fas habebant. Autores Caesar
& Tacitus. Quid quod illud idem omnes communiter barbari factita-
bant? At Romani qui semper mansuetudinis, & humanitatis gloriam
sibi vindicarant, nonne sacrilegis his sacris immaniores reperiuntur?
Siquidem Saturnus in Latio eodem genere sacrifici cultus est, non quidem