Leui.19.a
20.b
I.Cor.7.a
DE INVENT. RERVM
cere :  sin illa superstes foret, tum vidua perpetuo secundos non con-
minaret hymenaeos. Sic virgines nubebant, spem & votum vxoris se-
mel transigentes, & accipiebant vnum maritum, & maritus vnam uxo-
rem, quomodo vnum corpus, vnamque vitam, ne vlla cogitatio vltra,
ne longior cupiditas, ne tanquam maritum vel vxorem sed tanquam
matrimonium simul amarent. Graeci huiusmodi nuptiarum morem
hodie retinent. Nam cum olim teste Gratiano, distinctione trigesima-
prima, habita Niceae synodo, quae prima fuit, quam terra vidit Grae-
cia, agitatum esset, vt sacerdotes, diaconi, & subdiaconi, se cum vxori-
bus non amplius commiscerent, reclamante in primis Pannutio praesu
le ex AEgypti partibus, viro sancto ac coelibi, qui iam tum (vt ex histo
ria Ruffini constat) miraculis clarebat, illud non aliud esset quàm prae-
bere cum viris, tum mulieribus praeuaricandi occasionem, vnicuique
postremo data fuit facultas, vtrum mallet sequendi. Ita sacris initiati
matrimonium continuarunt. Post haec sextus conuentus qui nouissi-
mus & celebratissimus fuit, orientali ecclesiae autore eodem Gratiano,
viuendi regulam praescripsit, ac permisit sacerdotes, diaconos atque
subdiaconos vxores habere, quas prius quàm sacris initiarentur ordi-
nibus, duxissent. Verum quemadmodum decet, vt sacerdos segreget
se ab omni pollutione peccati, qui semotus intra templum, vsibus sa
cerdotalibus, ac dei ministerio vacet, cum praesertim est sacrificaturus,
quo die & nocte meditetur in lege domini, qui ait: Sancti estote, quia
& ego sanctus sum dominus deus vester: ita pari ratione, in eadem
synodo decretum fuit, vt sacerdotes cum diaconis, & subdiaconis, rem
diuinam vicissim facerent, seque vnumquenque suae vicis tempore,
ab vxoris congressu separarent. Quod ab Hebraeis mutuo sumptum
constat, id etiam quod Apostolus praecepit, dicens: Ne fraudetis vos
inuicem, nisi si quid ex consensu, pro tempore, vt vacetis ieiunio, &
orationi, & rursum ad id ipsum conueniatis. & caetera. Quin & Gen-
tiles religionis causa, à foeminae complexu secubare solebant, in sacris
praesertim Cerealibus, testis est Ouid. At occidentalibus paulatim
est connubium abrogatum. Syricius enim primus sacerdotibus & dia
conis (vt refert Gratianus distinctione octogesimasecunda) coniugio
interdixit, qui circiter annum salutis humanae, trecentesimum octoge
simum octauum, sedere coepit. Idem teste Platina, instituit, vt quicun
que, aut viduam aut secundam duxisset vxorem, ab officio ecclesiasti-
co pelleretur. Sic per hoc voluit, vt deinceps digamus ad officium sa-
cerdotis non admitteretur (prout suprà memorauimus) Pelagius se-
cundus deinde testificante eodem Gratiano, statuit, vt subdiaconi vel
vxores à se separarent, vel illis contenti sacerdotium possessione cede-
rent, & cum neutrum admisissent iussit, vt omnino vxores omitterent.
Verum id decretum Gregorius qui Pelagio suffectus est, iniquum cen