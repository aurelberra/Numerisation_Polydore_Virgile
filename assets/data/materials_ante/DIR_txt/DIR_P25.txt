LIBER QVINTVS.
93
fex autor extiterit, vt huiusmodi lustralis aqua sacraretur, & ad daemo
nes effugandos in templo domique haberetur.
Qui primus docuerit modum orandi, & cur in orientem versi adore-
mus, & quae praecepta diuinae legis in primis seruanda sint à Chri
stiano, ac vnde mos concionandi de ipsa lege ad populum. Et quis
primus instituerit sacramentum Eucharistiae, & ostenderit verum sa-
crificandi ritum. Et quis primus consecraturus aquam vino miscue-
rit, fierique oblationem ex azymo pane mandauerit, Et quare ma-
ne, non vesperi apud nos sacrificetur.
Caput IX.
Proximum est, vt vel de nostrarum ceremoniarum ratione disse-
ramus: quae non animalium cruorem, non hominum caedem, sed
synceram fidem purámque mentem poscunt. Et quia deus ea
potissimum de causa (vti suprà teste Lactantio enarrauimus) nos fecit, vt
statim geniti illum coleremus, illi seruiremus: ideo à perfecto orandi mo-
do auspicabimur. Duo sunt (eodem Lactantio testificante) quae deo à no
bis offerri debeant, donum & sacrificium: donum in perpetuum, sacrificium
ad tempus: de hoc paulo post. Donum est integritas animi. Si enim deus
non videtur, his rebus coli debet, quae non videntur, cuiusmodi sunt
virtutes animi & iustitia: ad quam haud dubie (sicut Cicero de legibus
suspicatur) nos esse natos intelligere debemus. Summus igitur colen-
di dei ritus est, ex ore iusti hominis ad deum directa laudatio: quae ta-
men ipsa vt deo sit accepta, & humilitate & timore & pietate maxi-
ma opus est. Quod in primis illi prisci Hebraei (prout non vno in loco
suprà demonstrauimus) factitarunt, atque vt nos illud ipsum faceremus,
saluator noster CHRISTVS primus docuit, dicens: Estote ergo perfe
cti, quemadmodum & pater vester coelestis perfectus est. Et inde subiun
git: Tu autem cum oraueris, intra in cubiculum tuum, & clauso ostio tuo,
ora patrem tuum in abscondito: & pater tuus qui videt in abscondito
reddet tibi. Orantes verò nolite multum loqui, sicut ethnici faciunt. Pu-
tant enim quòd in multiloquio suo exaudiantur. Et subdit: Sic ergo vos
orabitis: Pater noster, qui es in coelis, sanctificetur nomen tuum. Adue
niat regnum tuum. Fiat voluntas tua, sicut in coelo, & in terra. Panem no
strum cottidianum da nobis hodie. Et dimitte nobis debita nostra, si-
cut & nos dimittimus debitoribus nostris. Et ne nos inducas in tenta
tionem. Sed libera nos à malo. Amen. Haec ex Euangelilta Matthaeo
apud quem Hieronymus non cottidianum iuxta Cypriani sententiam, sed
supersubstantialem panem legit. Contra & Cyprianus legit non Dimit-
te, sed Remitte nobis debita nostra, sicut & nos remittimus. Et haec
admonui, vt vtranque lectionem intelligas haud quaquam ex recentioribus
esse. Cyprianus in expositione huius dominicae orationis non incondu-
center quosdam admonet, qui plus sapere quàm oporteat videri volen-
n.j.
Matth. 5.8
6.b