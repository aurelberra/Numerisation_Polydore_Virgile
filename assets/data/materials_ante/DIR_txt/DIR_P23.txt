92
LIBER QVINTVS.
vt homo ad aram immolaretur, sed vti in Tybetim de ponte Miluio
mitteretur. Quod ex responso quondan factitatum, Varro autor est. Cu-
ius responsi vitimus versus erat: Et capita inferno & patri transmittite
lumen, id est, hominem. Verum id genus sacrificij postea ab Hercule est
immutatum, vt pro veris hominibus imagines ex scyrpo iacerentur, sicut
supra docuimus. Quod in Fastis Ouidius late docet. Philo qui Phoeni-
cum historiam scripsit, Priscis morem fuisse tradit, vt in magnis pericu-
lis princeps dilectissimum ex liberis, vlciscenti daemoni quasi redemptionis
praemium traderet, & sic traditum mystice iugularet. Non erant praeterea
contenti mali daemones multiiuga hominum caede, nisi etiam mulieres
suam eis pudicitiam prostituerent. Porrò Alexandriae simulachrum Satur-
ni religiosissime colebatur, cuius sacerdos Tyrannus nomine matronas
eius ciuitatis quas elegisset, tanquam à deo accitas noctu ad simulachrum
ductabat, ibique extinctis repente luminibus eas inibat. Sic Tyrannus
communis adulter libidinem explebat dei mentitus personam, testis Ruffi
nus libro vndecimo ecclesiasticae historiae. Item apud Nasamones & Au
gulas (vti suprà memorauimus cum de coniugij origine prodidimus)
mos erat, vti sponsa prima nocte cum singulis conuiuis coiret in gra-
tiam Veneris. Caeterum si homines veluti sapientiores ab huiusmodi
truculentissimis foedissimisque immolationibus paululum abstinuissent,
quid praemij consequerentur, imò quid noxae quidve supplicij subire co-
gerentur, ostendamus. Dionysius Halicarnasseus in primo Antiquitatum,
ait louem & Apollinem, quoniam decima hominum non fuisset illis immo-
lata, magnas Italis calamitates induxisse, vsque adeo vt nulli fructus ad
maturitatem vsque permanerent, sed immaturi defluerent. Fontes alij bibi
non possent, alij deficerent. Mulieres abortum facerent. Homines & peco-
ra passim varijs morbis perirent, donec decima reddita sit. Diodorus
itidem testis est, Carthaginenses (vt diximus) Saturno humanas hostias
solitos immolare, & cum victi essent ab Agathocle rege Siculorum, ira-
tum sibi deum putauisse, atque vt diligentius piaculum soluerent, ducentos
nobilium filios immolasse. Eiusmodi foeda facinora iam antea in psalmo
centesimoquinto praedicta sunt, Et immolauerunt filios suos & filias suas
daemonijs. Possem referre plura tanti sceleris exempla, quae breuitatis
studio praeterire libuit. Fallebant praeterea mortales huiusmodi daemo-
nes amphibolis, nodosis & flexiloquis responsis: id est, ita ambiguis vt
in ambas partes agi possent. Vnde Vergilius: Talibus ex adyto dictis
Cumaea Sibylla Horrendas canit ambages, antroque remugit, Obscuris
vera inuoluens. Quale fuit illud Apollinis ad Pyrthum Epiri regem
responsum: Aio te AEacida Romanos vincere posse. Et ad Croesum Ly-
dorum regem: Intrepidus si Croesus Alym transmiserit amnem,
imperium perdet magnum regnumque superbum.
Ambo victi sunt, hic à Cyro Persarum rege, ille à Romanis: qui ex