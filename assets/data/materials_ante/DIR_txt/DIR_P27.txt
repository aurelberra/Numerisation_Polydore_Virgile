LIBER SEXTVS.
94
terpretantur. Quo facto ad suas confictas quaestiunculas trahuntur. Ibi
digladiantur, velut furoribus acti sese macerant: detorquentes quò vo
lunt sacram scripturam, conuitia dicunt, omniaque clamoribus miscent.
Mox euanescente furore ad humiliora veniunt, de ratione annonae, de
institoribus tractant. Item nunc iocos spargunt, nunc captant, circula
tores plane agunt, & ob illud ipsum ab insipida ac bruta plebe collau
dantur. Atque hic concionandi modus & frequentius vsurpatur, & vul-
go summus habetur. Sed vtinam non peiora crebro disseminent. Vt enim
nullum hominum genus est salutarius ecclesiae, si vera canant: contrâ sic
non est pestilentius aliud, si ad gratiam conciones ad populum habeant.
Quippe vbi semel sanctitatis nomen sunt adepti, tum maxime nocent,
quia eis maxime creditur. Facessant proinde qui docere nihil volunt
quo melius viuatur. At nonnulli quorum interest hoc fungi officio nil
omnino docent, adeò vt iuxta prouerbium, canes muti non iniuria appel
lari possint, Ita aut vanitate aut silentio CHRISTVM obsolescere inter
pium populum sinunt. Sed ad rem vnde hoc diuerticulum excessimus, re-
uertamur. Praeter haec, vt deo chariores fiamus, omnique macula carea-
mus: misericordiam dei semper imploremus, nihilque aliud precemur, ni
si nostris ac fidelium omnium peccatis veniam, licet nulla sint, quamuis
aliud quicquam desideremus. Non enim est opus deo scienti quid ve-
limus referre. Si quid boni euenerit, gratias agamus: si quid mali, satis-
faciamus: & illud nobis ob peccata nostra fateamur euenisse, vt idem
semper stabiles deprecatores agamus. Haec omnia Apostolus admo-
net, inquiens: Adhortor igitur, vt ante omnia fiant deprecationes, ora
tiones, postulationes, gratiarum actiones, pro omnibus hominibus, pro
regibus, & omnibus in eminentia constitutis, vt placidam ac quietam vitam
degamus, in sola pietate & honestate acquiescentes. Quid quòd nihil ab
his diuersa traduntur ab Ethnicis? Socratici enim & Platonici item quique
apud omnes ferè gentes sapientissimi deum ante omnia adorandum dicunt.
Vnde Poeta: In primis venerare deos. Praeterea Pythagoras in carmi-
nibus aureis, & Orpheus in hymnis docent, à dijs iusta & modesta esse
petenda, caetera deum non audire: Vt merito nos ad certiorem spem voca-
tos pudeat, si circa haec illis priscis negligentiores simus. Sed ad sacrifi-
cium veniamus, quod (vt Lactantius tradit) est adorare & colere deum,
& eudem semper habere in corde consecratum: quoniam dei templum
sumus, quod ipsi deo debemus. Hoc sacrificium saluator noster deo pa
tri obtulit pro salute nostra: reliquitque nobis illud idem faciendum. Is
qui omnia quae ventura erant ab aeterno nouerat, postea quàm appro
pinquare tempus viderat, quo pati oportebat, affatur discipulos quos in
totius mysterij sibi testes delegerat, qui mox omnia quae facta essent in
omnes gentes pia praedicatione vulgarent. Pascha, inquit, dilectissimi
post biduum (vt scitis) fiet: & iam simul illud futurum est, yt Iudais tra
n.ij.
1. Thi.2.a
1. Cor. 3.c
Matt. 26.a