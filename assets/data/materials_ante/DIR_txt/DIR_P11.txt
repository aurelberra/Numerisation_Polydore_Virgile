LIBER QVINTVS
86
fuit, ceu euangelio contrarium, quod iubet vxorem fornicationis cau-
sa tantum omitti, & idcirco sanxit, vt nullus amplius ordinaretur sub-
diaconus, nisi se caste victurum prius promisisset, quo sic in ecclesiam
legem continentiae introduceret. Voluit opinor, Gregorius minores
coercere, vt illorum exemplo maiores ex Siricij instituto, mox sua spon
te matrimonia spernerent. Eò quoque pertinet, cum in suo Dialogo,
laudat presbyterum quendam, quia presbyteram suam, id est vxorem
ceu sororem abstinendo colebat. Caeterum non tenuit tum primum
istud institutum, sicut antea Calisti decretum non est seruatum, quem
idem Gratianus autor est, primum sacerdotibus vniuersis indixisse coe
libatum. Alij id Eugenio post Gregorium attribuunt. Praeterea illud
ipsum cum Meldensi tum Carthaginensi synodis est magno onmium
consensu statutum (sicut in Canonicis Decretis distinctione tricesima
secunda, & octogesima quarta legimus) Ita alijs denique super alijs
promulgatis legibus, non ante tempora Gregorij septimi, qui anno sa
lutis septuagesimo quarto, supra millesimum, est pontifex creatus, con
nubium è medio occidentalis ecclesiae tolli potuit. Quod verissimum
esse, testatur Leo Nonus, qui paulo ante istum Gregorium, sedem te-
nuit Apostolicam, ita aduersus quendam abbatem nomine Nicetam,
scribens, Omnino confitemur, non licere episcopo, presbytero, & dia
cono propriam vxorem causa religionis abijcere à cura sua, sed vt ei
victum & vestitum largiatur, ac non vt cum illa carnaliter ex more ia
ceat, sicut & sanctos Apostolos legimus fecisse, beato Paulo Apostolo
dicente: An non habemus potestatem sororem mulierem circundu-
cendi? Haec ille. Autor est Gratianus. Idem sentit Iacobus Faber vir
tempestate nostra pari vel doctrina, vel probitate praeditus (vti extat
in eius commentario in Pauli epistolam ad Timotheum) Atque sic pro-
fecto decet eos, qui altari inseruiunt, dicente Hieronymo contra louinia-
num: Si laicus & quisque fidelis non potest orare, nisi careat officio coniu
gali, sacerdoti verò cui semper offerenda sunt sacrificia semper orandum
est, ergo semper matrimonio carendum, cum praesertim foemina factis
semper melioribus obstet. Sunt insuper sacerdotes bene multis per
hunc modum, liberati molestijs, quas Simonides interrogatus quid es
set vxor, enarrat inquiens: Vxor est viri naufragium, domus tempe-
stas, quietis impedimentum, vitae captiuitas, poena quotidiana, pugna
sumptuosa, bestia contubernalis, malum necessarium. Sed iam vi-
deamus vtrum praestiterit, nécne coactam hanc castitatem illa prius
coniugali repudiata amplecti. Porrò dum sacerdotes generabant le-
gitimos filios ecclesia felici prole virûm vigebat, tum sanctissimi erant
pontifices, episcopi innocentissimi, presbyteri diaconique integerri-
mi castissimique. Si qui verò praeuaricabantur, ne impugne facerent, eis
violatio inexorabili vindicta expienda erat. Sed ne varia poenarum
m. ij.
I.Cor.9.a