Leui.12.a
DE INVENT.RERVM.
inter cognatione quam dicunt spiritualem, copulatos positus a Theo-
dato pontifice, qui primus sanxit, ne quis eam puellam duceret uxo-
rem, qua ex baptismi fonte leuasset pater. Est & ex quada honesta-
te à Gregorio, & post eum ab Alexandro tertio statutum, ne sponsam
fratris relictam frater in matrimonio haberet, ne Hebraeorum videre-
tur imitatio: apud quos, vt frater fratris vxorem duceret, soboli susci-
piendae causa, fas erat. Item Euaristus primus decretum tulit, vt ince
stum haberetur connubium, cui sacerdos non adesset, benediceretque il-
li : ac nisi puella à parentibus solenni more viro desponderetur. Platina
ad Sotetem id institutum refert, dicens: Instituit item ne legitima ha-
beretur vxor, nisi cui sacerdos ex instituto benedixisset: & quam paren-
tes solenni pompa more Christiano marito collocassent, quam para-
nymphi etiam de more custodiuissent. Hoc autem constituit multa pe-
ricula reijciens, quae in nouas nuptas cadere solent, ex praestigis & ma
gicis artibus quorundam improborum. Hactenus Platina. Qui cum di-
cat Soterem ex instituto mandasse, vt sacerdos benediceret nuptiis, vi-
detur innuere illud iam antea fuisse institutum, ac per hoc planè Eua-
risto assignare, qui ante Soterem sedit: quod & Gratianus sentit. Talia
Ethnici quoque seruabant, vel Apuleio teste, qui in sexto Asini libro
inducit Venerem argumentantem, non videri legitimas inter Cupidi
nem & Psychen nuptias, ob disparilitatem, & quòd res acta esset fur-
tim, sine testibus, patre non cognoscente. Vnde merito iam pudeat
Christiani nominis viros, qui posthabitis tam nostris quàm priscorum
legibus, clandestina cottidie matrimonij foedera ineunt: quae propterea,
nihil mirentur, si minus sibi prosperentur. Quod puerperae purifican-
tur, hoc ab Hebraeis est mutuo acceptum. In Leuitico enim scriptum
legimus: Si mulier suscepto semine pepererit masculum, immunda erit
septem diebus: & die octauo circuncidetur infantulus: ipsa verò trigin-
tatribus diebus manebit in sanguine purificationis suae. Sin foeminam
pepererit, immunda erit duabus hebdomadis, & sexagintasex diebus
manebit in sanguine purificationis suae. Cum expleti fuerint dies lu-
strationis eius pro filio, siue pro filia, deferet agnum anniculum in ho
locaustum, & pullum columbae siue turturem pro peccato. & reliqua.
Caeterum apud nos non est eiusmodi lustrationi statutum tempus, ne
mulieribus diutius expectando (vt Innocentius ait) poena qua parien-
do afficiuntur, conuerti videatur in culpam. Solent tamen hodie ho-
nestatis causa non ante mensem à partu exactum purificari, quae tunc
matronis aliquot comitatae templum adeunt, & loco agni, columbae,
vel turturis, cereum offerunt.